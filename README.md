# Scrum-ohje
Ohjelmistoprojekti 1 - SOF005AS3A-3015 | Projekti GitHubissa -ryhmäpalautus

## Scrumista yleisesti
Scrum on ketterään kehitykseen pohjautuva projektinhallinnan malli. Scrumin keskeisiä osia ovat muun muassa

1. **Roolit** (Scrum Master, Tuoteomistaja, Kehitystiimi)
2. **Kehitysjono**
3. **Sprintit**
4. **Daily Scrum**

Scrumin vahvuuksia ovat nopea reagointi muutoksiin sekä jatkuva kehitys. Myös asiakaslähtöisyys on tärkeä ja vahva osa Scrumia. Ylikuormittavuus, toteutuksen haastavuus (etenkin uusille kehittäjille) sekä sopimattomuus jokaiseen projektiin ovat joitain Scrumin heikkouksia.

***

## Sprintit

Sprintti on ajanjakso, yleensä 1-4 viikkoa, jonka aikana Scrum-tiimi työskentelee ennalta määritellyn tehtäväkokonaisuuden parissa. Sprintin aikana ei tule tehdä merkittäviä muutoksia sprintin tavoitteisiin. Sprintin päätteeksi tiimin pitäisi pystyä esittämään toimiva ja potentiaalisesti julkaistava tuoteinkrementti.

***

## Työjonot

Scrumissa on kaksi yleisesti määriteltyä työjonoa

1. **Tuoteomistajan työjono**
Työjono, joka kattaa kaikki ominaisuudet/toiminnallisuudet, jotka on mahdollisesti tarkoitus implementoida tuotteeseen. Tuoteomistaja nostaa työjonosta tärkeimmät seuraavaksi toteutettavat kohteet.

2. **Sprinttityöjono**
Ominaisuudet, joita työstetään yhden sprintin aikana. Valitaan yhdessä kehitystiimin ja tuoteomistajan kanssa.

***

## Scrum Roolit

* **Scrum Master**  
  Scrum Master on vastuussa Scrumin periaatteiden ja käytäntöjen toteutumisesta tiimissä. Hän toimii fasilitaattorina, poistaa esteitä ja varmistaa, että tiimi voi keskittyä kehitystyöhön. Scrum Master ei ole tiimin esimies, vaan ennemminkin palvelija, joka auttaa tiimiä saavuttamaan tavoitteensa.

* **Tuoteomistaja**  
  Tuoteomistaja vastaa tuotteen kehityksen suunnasta ja priorisoinnista. Hän ylläpitää ja hallitsee kehitysjonoa (Product Backlog), jossa määritellään tuotteen ominaisuudet ja tehtävät. Tuoteomistaja tekee yhteistyötä sidosryhmien kanssa varmistaakseen, että tiimi työskentelee liiketoiminnan kannalta tärkeimpien asioiden parissa.

* **Kehitystiimi**  
  Kehitystiimi on vastuussa konkreettisen työn tekemisestä, eli tuotteen kehittämisestä. Tiimi on itseohjautuva ja monialainen, mikä tarkoittaa, että heillä on kaikki tarvittavat taidot tehtävien toteuttamiseen. Kehitystiimi suunnittelee, kehittää, testaa ja dokumentoi tuotteen sprinttien aikana.

***

## Kokoukset

  **1. Sprint Planning:** Sprintin alussa pidettävä kokous, jossa tiimi suunnittelee tulevan sprintin työn ja asettaa sprintin tavoitteen.

  **2. Daily Scrum (Daily Stand-up):** Lyhyt, päivittäinen kokous, jossa tiimi käy läpi edellisen päivän työn, suunnittelee tulevan päivän työt ja tunnistaa mahdolliset esteet.

  **3. Sprint Review:** Sprintin lopussa pidettävä kokous, jossa tiimi esittelee sprintin aikana tehdyn työn ja kerää palautetta sidosryhmiltä.

  **4. Sprint Retrospective:** Sprintin päätteeksi pidettävä kokous, jossa tiimi arvioi omaa toimintaansa ja miettii, miten prosesseja voidaan parantaa seuraavaa sprinttiä varten.

***


## Miksi Scrum toimii?

* **Iteratiivinen lähestymistapa:**  
  Sprintit mahdollistavat jatkuvan tarkastelun, parantamisen ja tuotteen osittaisen julkaisun säännöllisesti, mikä voi olla hyödyllistä asiakkaille ja sidosryhmille. 

* **Jatkuva palaute:**  
  Sprinttien jälkeen työtä arvioidaan tiimin kanssa ja saadaan palautetta, joka auttaa parantamaan seuraavaa sprinttiä, tiimin yhteistyötä ja ymmärrystä projektin tavoitteista.

* **Selkeät roolit:**  
  Jokaisella roolilla on selkeät omat vastuut, mikä auttaa vähentämään konflikteja ja varmistaa, että kaikki tietävät oman tehtävänsä projektissa.

* **Tehokas viestintä:**  
  Päivittäiset kokoukset (Daily Scrum/Daily stand-ups) pitävät kaikki ajan tasalla, auttavat ratkaisemaan ongelmia nopeasti ja ennakoimaan haasteita ennen kuin ne kasvavat suuriksi.

* **Asiakaslähtöisyys:**  
  Tuoteomistaja (Product Owner) varmistaa, että tiimi keskittyy tärkeimpiin asioihin, jotka vastaavat asiakkaan tarpeita, ja että tuote pysyy kilpailukykyisenä.

* **Joustavuus:**  
  Scrum mukautuu muutoksiin projektin aikana, mikä tekee siitä erityisen sopivan monimutkaisiin projekteihin. Joustavuus mahdollistaa tiimille nopean sopeutumisen markkinamuutoksiin ja asiakkaan muuttuneisiin tarpeisiin.

> **Yhteenveto:** Scrum toimii, koska se yhdistää jatkuvan parantamisen, tehokkaan viestinnän ja joustavuuden, mikä auttaa tiimejä saavuttamaan tavoitteensa.

***
#### Linkit aiheeseen:

  * **Markdown tutorial:** 
  [![](image.png)](https://www.youtube.com/watch?v=_PPWWRV6gbA&t=60s)

  * **Scrum in 3 minutes:** 
  [![](image.png)](https://youtu.be/iJ_sl6J8PRg?si=qVdcQ0JniLjqKTsU)

  * **[Virallinen Scrum-opas](https://scrumguides.org/scrum-guide.html)**